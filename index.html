<!DOCTYPE html>
<html lang="en" xmlns="http://www.w3.org/1999/html">
<head>
    <meta charset="UTF-8">
    <title>Title</title>
    <link rel="stylesheet" href="style.css">
</head>
<body>
<div class="top">
    <div class="text">
        <div class="wrapper">
            <h1>Tényleg van testük a Húsvét-sziget legendás szobrainak?</h1>
        </div>
        <div class="c">
            <p>A Csendes-óceán délkeleti részén fekvő Húsvét-sziget csupa rejtély. Nem csak a híres moai szobrok
                létezésre nincs egyelőre magyarázat, de arra sem, hogyan kerültek oda egyáltalán emberek. A legközelebbi
                kontinentális part, vagyis Chile 3700 kilométerre van a szigettől, a másik oldalon Új-Zéland közel 16
                ezerre, de a legközelebbi lakott szigetig is több mint kétezer kilométert kell utazni.</p>
        </div>
        <div class="b"></div>
        <div class="b"></div>
            <div class="c">
            <p>A régészeti leletek alapján, a Húsvét-szigetet valamikor időszámításunk szerint 700 és 1100 között
                népesítették be, polinéz, vagyis a sokkal távolabbi vidéken honos emberek. Nem biztos persze, hogy onnan
                jöttek, de azokkal a könnyű evezőshajókkal, amiket akkoriban használtak, még ezer kilométer legyőzése is
                lehetetlen küldetésnek tűnik, nemhogy négy-, pláne tizenhatezeré.</p>
                <img src="moai-4.jpg" alt="moai">
                <div class="b"></div>
                <p>De nézzük a 163 négyzetkilométeres, vagyis durván egynegyed Budapest területű sziget 887 monolitját. Mind a parton, vagy a parthoz közel állnak, és tengert nézik, mintha várnának valakire a víz felől. Nagyjából 400 év alatt, 1100 és 1500 készültek el, a legnagyobb, „Paro” nevű fej tíz méternél is magasabb, és nyolcvan tonnát nyom. Készült egy ennél is hatalmasabb, 21 méteres, 270 tonnás szobor is, de félbehagyták, amikor az 1600-as években a sziget 15 ezer fős népessége, eddig ismeretlen okból, hirtelen 2-3 ezer főre csökkent.</p>
                <div class="b"></div>
                <p>Már az is nehezen felfogható, hogyan volt képes ezeket megalkotni az kor európai népeihez képest fejletlen Rapa Nui civilizáció, úgy hogy közben ellátta önmagát. Időről-időre, azonban még ennél is fantasztikusabb teljesítményt sejtető képek keringenek a neten, amik a grandiózus fejeket csupán „a jéghegy csúcsaiként” ábrázolják. De valóban nyakig beásott, egész alakos szobrokról van szó, vagy az egész csak a fantázia szüleménye?</p>
                <img src="moai-3.jpg" alt="moai">
                <div class="b"></div>
                <p>Talán meglepő, de valóban az összes moainak van teste is, és ezzel a tudományos élet már 1914 óta tisztában van. A legtöbb félreértést az okozza, hogy a legtöbben csak a nyakig beásott maoikat ismerik, hiszen messze ezek a legnépszerűbbek a fotósok körében. Valójában a szobrok túlnyomó többsége mindig is teljes alakban látható volt, csak 150 van közülük valamiért beásva. Ennek, illetve az interneten annyira népszerű összeesküvés-elméleteknek köszönhető, hogy amikor a szobrok feltárásával foglalkozó szervezet, az <span>Easter Island Statue Project (EISP)</span> ásatásain készült képek megjelennek, sokan azonnal átverésre gyanakodnak.</p>
                <h4>2016.01.</h4>
                <img src="moai-1-526x660.jpg" alt="">
                <img src="moai-2-454x660.jpg" alt="">
                <img src="husvet-szigetek4.jpg" alt="">

    </div>
</div>
</div>
</body>
</html>